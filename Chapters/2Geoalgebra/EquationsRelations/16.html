<!DOCTYPE html>

    <h4> </h4>

    <p class="t">
    Jokes, jokes. Det er slet ikke ligeså slemt som man skulle tro. Det 
    er ikke <i>super</i> ofte man får de her falske løsninger.
    Man behøver ikke tænke over det her <i>hver gang</i> man bruger disse operationer.     
    Man skal bare tjekke sine løsninger! <i>Især</i> hvis man ikke har meget kontekst, og
    <i>især</i> hvis man arbejder med kvadratrødder. 
    Du skal bare indsætte løsningerne i den originale ligning, og se om den
    bliver tilfredsstillet. 
    Det er lidt irriterende, og jeg
    forventer personligt ikke at du gør det gennem resten af bogen. Du skal bare
    lige vide at det <i>kan</i> ske, og nogle andre lærere/bøger vil være
    mere strikte omkring det. 
    </p>
    
    <q-stion 1="16" 2="1">
    Løs ligningen 
    _($Ln(x+5)=Ln(x-1)-Ln(x+1)_)
    Find alle løsninger, bare ikke de falske! 
    Måske er der mange, måske er der ingen!
    <br><br></q-stion>
    <answer-box>
    Lad os først løse den normalt uden at tænke over noget. 
    Vi tjekker jo alligevel om løsningerne er rigtige til sidst!
    <p class="t">
    Først bruger vi en logaritme-egenskab og omskriver højre side til:
    _($Ln(x+5)=Ln\left(\frac{x-1}{x+1} \right)_)
    Vi opløfter nu begge sider i _(e_), for at fjerne _(Ln_):
    _($\begin{align}
    e^{Ln(x+5)} &= e^{(x-1)/(x+1)} &\to \\ \\
    x+5=&\frac{x-1}{x+1}
    \end{align}_)
    Vi ganger begge sider med _(x+1_), for at fjerne brøken:
    _($\begin{align}
    (x+5)(x+1) &= \frac{x-1}{x+1} (x+1) &\to \\ \\
    x^2+5x+6 &=0
    \end{align}_)
    Denne andengradsligning kan løses, og giver _(x=-2_), _(x=-3_). Lad os nu teste
    om disse løsninger virker:
    _($\begin{eqnarray}
    && Ln(-2+5) = Ln(-2-1) - Ln(-2+1) = Ln(-3) - Ln(-1)\to \\
    && Ln(-3+5) = Ln(-3-1) - Ln(-3+1) = Ln(-4) - Ln(-2)\to \\
    \end{eqnarray}_)
    Det her kan vi ikke! Logaritmer accepterer kun positive input, og 
    vi har givet dem _(-3_), _(-1_) og _(-4_). Begge løsningerne
    er falske! 
    </p> 
    <p class="t">
    Lad os prøve at forstå hvor præcis problemet skete. Overraskende nok skete
    det helt i starten da vi omskrev
    _($Ln(x+5)=Ln(x-1)-Ln(x+1)_)
    ... til 
    _($Ln(x+5)=Ln\left(\frac{x-1}{x+1} \right)_)
    I den første af disse to ligninger er _(x_) nødt til at være _(\gt 1_).
    Ellers  
    er _(x-1_) inde i _(Ln(x-1)_) enten _(0_) eller negativt. 
    </p> 
    <p class="t">
    Den anden er lidt mere kompliceret. 
    Både _(x-1_) og _(x+1_) er positive hvis _(x \gt 1_), og brøken er derfor også positiv.
    De er begge <i>negative</i> hvis _(x \lt -1_), så der får vi igen en positiv brøk. 
    Derfor er anden ligning valid, 
    <i>både</i> hvis _(x \gt 1_) <i>og</i> hvis _(x \lt -1_). Vores løsninger
    _(x=-2_) og _(x=-3_) virker fint i anden ligning, men ikke den originale!
    </p>
    <br></answer-box>

