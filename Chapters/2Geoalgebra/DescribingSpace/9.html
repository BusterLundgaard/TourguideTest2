<!DOCTYPE html>
<body lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Document</title>

</head>
<body>

    <h2>En retning med en længde: <br> Fysik og vektorer</h2>
    <p class="t">
    I en tidligere opgave i trigonometri-sektionen arbejdede vi med følgende scenarie:
    </p>
    <img class='SpicBXL' style='width:80%' src='../../../Assets/Chapter2\Section1\TrigProperties\LongestShot.png'> 
    <p class="t">
    Vi forsøgte at finde den bedst mulige vinkel til bolden. Den vinkel hvor den fløj
    længst. For at løse opgaven opdelte vi boldens bevægelse i to: Den horisontale 
    og vertikale retning. Den vertikale hastighed ville 
    ændre sig med tyngdekraften, mens
    den horisontale forblev konstant. 
    </p>
    <p class="t">
    Lad os kigge på et andet, lignende eksempel. Sig at du
    er ved at kaste en bold udover en _(50m_) høj klippe med en hastighed på _(3m/s_) 
    og en vinkel på _(30^o_) 
    over horisontalen. Hvis tyngdekraften accelerer bolden nedad med _(9.8 m/s_) pr sekundet,
    med hvilken vinkel vil bolden så ramme vandet? Hvor? Hvor hurtigt?
    </p>
    <img class='SpicBXL' style='width:65%' src='../../../Assets/Chapter2\Section4\Vectore\KastKlippe1.png'> 
    <p class="t">
    Vi kan starte med at opdele boldens hastighed i to vinkelrette dele: 
    langs tyndekraften og vinkelret tyngdekraften. Intuitivt
    horisontalt og vertikalt som vi er vant til. Bolden oplever ingen <i>horisontale</i> 
    krafter, så den bliver ved med at
    bevæge sig fremad med en konstant hastighed på _(3*Cos(30)=2.598 m/s_). 
    Vertikalt starter den med 
    en hastighed på _(3*Sin(30)=1.5 m/s_), men bliver hurtigt mindre. 
    Man kan bevise at et objekts position som funktion af tid under en konstant acceleration
    _(a_) er:
    _($\text{Position} = \frac{a}{2}t^2 + v_0 t_)
    Hvor _(a_) er acceleration, _(v_0_) starthastighed og _(t_) tiden. Det skal vi nok
    bevise eventuelt, men vi har ikke helt værktøjerne lige nu. 
    </p>
    <p class="t">
    Anyways: 
    _(y_)-positionen af vores bold bliver til
    _($y=4.9t^2+v_0*t_)
    ... hvor _(y=0_) er 
    positionen hvorfra vi kaster bolden. 
    Den simple andengradsligning 
    _($4.9t^2-1.5t=50_)
    ... med løsningen _(t=3.3_) fortæller os
    hvornår bolden rammer vandet.  
    </p>
    <img class='SpicBXL' style='width:90%' src='../../../Assets/Chapter2\Section4\Vectore\KastKlippe2.png'> 
    <p class="t">
    Den horisontale hastighed når vi rammer vandet 
    ved _(x=_) _(2.598*3.3=_) _(8.57m_) er som altid bare _(2.598_). 
    Den vertikale er _(v_y - t*a=_) _(3.5-3.3*9.8=_) _(-28.84_). Vinklen bliver derfor 
    _(Arctan(28.84/2.598)=_) _(84.79_) grader 
    under horisontalen. </p>
    <img class='SpicB' style='width:25%' src='../../../Assets/Chapter2\Section4\Vectore\KastKlippe3.png'> 
    <p class="t">
    Den samlede hastighed af bolden er bare pilens længde, så: 
    _($\sqrt{28.84^2+2.598^2}=28.95 m/s_)
    </p>

    <p class="t">
    Lad os kigge på endnu et eksempel, også fra fysik: 
    </p>
    <img class='SpicXL' style='width:80%' src='../../../Assets/Chapter2\Section4\Vectore\InclinedPlane1.png'> 
    <p class="t">
    Her får vi brug for et kort lynkursus i et vigtigt begreb i 
    fysik, vi kalder for "<i>kræfter</i>". 
    </p>
    <p class="t">
    Intuitivt er der "kræfter" overalt omkring os.
    De her kræfter er med til at <i>ændre hastigheder</i> på andre objekter. 
    Hjulene på bilen der
    får energi fra olie/diesel fungerer som en <i>kraft</i> på bilen der øger dens hastighed. Vind
    er en kraft der får os til at gå langsommere eller hurtigere. 
    Hvis du støder en kugle langt, så har
    du anvendt en stor <i>kraft</i> på kuglen over en kort periode. 
    </p>
    <p class="t">
    Vi kan <i>ikke</i>
    beskrive kræfterne i forhold til hvor meget de ændrer hastigheden på andre objekter, eftersom
    det varierer baseret på objektets vægt/masse. 
    Hjulene på en bil anvender måske samme kraft hele tiden, 
    men den kraft resulterer i større acceleration hvis 
    der kun er _(1_) passager og ingen bagage. 
    Hvis du støder en tung kugle med samme
    kraft som en let kugle, så flyver den jo ikke ligeså langt. 
    Vi definerer derfor "kraft" _(F_) til 
    at være
    _($F=\text{Årsaget acceleration}*\text{Masse}_)
    ... fordi nu er
    _($\text{Årsaget acceleration} = \frac{F}{\text{Masse}}_) 
    Det er meget simpelt, det er meget generelt, og det er meget abstrakt:
    Men det er også en super effektiv måde at beskrive 
    hvad vi ser i verden rundt omkring os - både i simple
    og avancerede situationer. 
    </p>

    <p class="t">
    Helt grotesk og rent simplificeret så er der tre krafter på billedet deroppe: 
    Bilens kraft, tyngdekraften, og så også en friktionskraft. 
    </p>
    <img class='SpicXL' style='width:80%' src='../../../Assets/Chapter2\Section4\Vectore\InclinedPlane2.png'> 
    <p class="t">
    Hver kraft har selvfølgelig en <i>styrke</i> 
    - hvor stor indflydelse den har på accelerationen - og så en <i>retning</i>. 
    Bilens kraft er opad langs _(\theta_)-vinkel bakken,
    friktionen modsat nedad bakken og tyngdekraften direkte ned. 
    Hvis ikke du ved hvad friktion er, kan du lige se 
    et billede der forklarer det her:
    </p>
    <img class='SpicXL' style='width:80%' src='../../../Assets/Chapter2\Section4\Vectore\Friction.png'> 
    <p class="t">
    Få flader er faktisk flade på et mikroskopisk niveau. 
    Hastigheden på et objekt sænkes hvis det bevæger sig langs et andet objekt med denne
    "grove" flade, da en masse molekyler ender med at side fast i små huller. Så hvis
    et objekt bevæger sig langs et andet objekt vil det opleve en "friktionskraft" 
    i den modsatte retning af bevægelsen. Det er faktisk sådan her det virker at gå! 
    Du bevæger dine føder <i>bagud</i>, og den store
    friktion (plus din motorik og meget andet) får dig til at gå <i>fremad</i>. Jo
    mere vi presser ind mod fladen, jo større effekt har friktionen. Vi siger 
    derfor at 
    _($F_{\text{Friktion}} = \mu*F_{\text{Indad}}_)
    ... hvor _(\mu_) bare er en eller anden konstant. 
    Det er på ingen måde en perfekt, og virker selvfølgelig kun som en
    approksimation.
    </p>
    <p class="t">
    Sig at vores _(\mu_) i situationen er _(=0.09_).
    Lige nu er det svært for tyngdekraften rigtigt at interagere med enten friktionen eller bilens kraft,
    da den hverken er parallel med eller vinkelret på bakken. Lad os lige ændre det:
    </p>
    <img class='SpicXL' style='width:80%' src='../../../Assets/Chapter2\Section4\Vectore\InclinedPlane3.png'> 
    <p class="t">
    Den del af tyngdekraften der går langs med bakken er altså _(F_t*Sin(\theta)_), og den del
    der går vinkelret mod bakken er _(F_t*Cos(\theta)_), så friktionskraften
    er _(0.09*F_t*Cos(\theta)_). Der er nu 3 kræfter på bilen der alle
    går i samme retning: Bilens kraft fremad, friktionens kraft bagud og tyngdekraftens
    kraft bagud. Hvis èn kraft _(F_1_) får os til at accelerere med _(F_1/m_) meter i 
    sekundet pr sekundet, og 
    en anden kraft _(F_2_) får os til at accelerere med _(F_2/m_), så får
    de os samlet til at accelerere med:
    _($\frac{F_1}{m}+\frac{F_2}{m}=\frac{F_1+F_2}{m}_)
    Det her er super praktisk! Vi kan nemt bare plusse kræfter med hinanden
    for at få deres samlede effekt!  
    </p>
    <p class="t">
    Lad os sige at  _(F_{bilen}_) eksempelvis er _(9500_), _(F_{tyngdekraft}=7840_) og _(\theta=30_). 
    _(F_{friktion}_) er derfor lig:
    _($-7840*Cos(30)*0.09=-611.04_) 
    Tyngdekraften deler vi op i _(-7840*Cos(30)=_) _(-6789_) og _(-7840*Sin(30)=_) _(-3920_):
    </p>
    <img class='SpicXL' style='width:80%' src='../../../Assets/Chapter2\Section4\Vectore\InclinedPlane4.png'>
    <p class="t">
    Jeg har introduceret en ny kraft på billedet her kaldt <i>normalkraften</i>. 
    Bilen bevæger sig jo <i>ikke</i> vinkelret med bakken <i>trods</i> at tyngdekraften 
    trækker i den retning. 
    Derfor siger vi at der er en "normalkraft" skabt af selve jorden/fladen der har modsat retning
    og samme størrelse som tyngdekraften. 
    Der er jo også en "normalkraft" fra jorden når du står op. 
    Det er lidt pedantisk og hjælper os ikke rigtigt i denne situation, 
    men kan alligevel blive praktisk på andre tidspunkter. 
    </p>
    <p class="t">
    Vi kan sige lidt kompakt at bilen lige nu oplever krafterne
    _($\VeC[9500,0], \VeC[-3920,0], \VeC[-611,0], \VeC[0,-6789], \VeC[0,6789]_)
    ... hvor vi skriver _(0_) ved bilens og friktionens kraft, 
    fordi de ikke har indflydelse på bevægelsen vinkelret med bakken. 
    Elementerne repræsenterer de samme vinkelrette retninger, så kan vi nemt lægge dem sammen som:
    _($\VeC[9500-3920-611+0+0, 0+0+0-6789+6789]=\VeC[4969,0]_)
    Hvis bilen vejer, sig, _(800kg_), så accelererer den altså med
    _(4969/800=_) _(6.211 \frac{m}{s}_) pr sekundet (jeg er ikke særlig god til realistiske tal okay?). 
    </p>
  
    <p class="t">
    Vi har brugt en del pile til at vise bevægelser 
    og kræfter i de sidste par eksempler. Lad mig lige for min
    egen skyld introducere noget lidt bedre sprog/notation, 
    så vi nemmere kan snakke om det her. Kald en af de her
    pile for en "<i>vektor</i>", og skriv den som f.eks. 
    _($\VeC[3,7]_) 
    ... hvis den går langs en bestemt retning med _(3_), og vinkelret den retning med _(7_). 
    Siden vi kan lægge kræfter sammen bare ved
    at plusse deres vinkelrette og parallelle dele, så sig også at:
    _($\VeC[200,-15]+\VeC[-13,30]=\VeC[200+(-13),-15+30]=\VeC[187,15]_)
    Det er intuitivt og nemt at skrive. Hvis jeg "ganger" en vektor med 
    et tal som _(3.42 * \Vec[12.3,-3.2\pi]_), så mener jeg bare
    at vi ganger hver af dets elementer: 
    _($3.42 * \VeC[12.3,-3.2\pi] = \VeC[12.3*3.42,-3.2\pi*3.42]_)
    Hvis _(A_) er en vektor, så vil jeg sætte en lille pil over som _(\vec A_).
    _(|\vec A|_) betyder <i>længden</i> af _(\vec A_).
    </p>


    <p class="t">
    Bare at give sig selv et godt sprog sådan her kan virkelig streamline, hvordan man tænker. 
    Følgende
    problem <i>kunne</i> jeg helt fint løse uden, men det er hurtigere og nemmere med:
    </p>
    <img class='Spic' style='width:130%; margin-left: -60px;' src='../../../Assets/Chapter2\Section4\Vectore\CykelHop.png'> 
    <p class="t">
    Sig at du (_(60kg_)) prøver at cykle op af en rampe med din _(15kg_) 
    cykel. Du starter _(15m_) væk fra rampen, rampen er 
    _(2.5m_) lang, og du skal cykle hurtigt nok til komme op på en _(3m_) høj platform.
    Udover tyngdekraften oplever du også en friktionskraft med _(\mu=0.02_). 
    Klarer du hoppet hvis du cykler med en kraft på _(F_) og tyngdekraften er _(-590_)?
    </p>

    <p class="t">
    Lad os først og fremmest dele problemet op i tre faser: 
    Før rampen, på rampen, og efter rampen i luften.
    Det eneste vi rigtig har brug for at vide er hastighedsvektoren 
    for slutnigen af rampen. Derefter er det
    nok relativt nemt se om man klarer hoppet eller ej. 
    Hvis vi ignorerer normalkraften, så 
    oplever cyklen i starten 
    _($\VeC[500,0]+\VeC[0.02*(-590),0] = \VeC[488.2,0]_)
    Den kommer nu op på rampen:
    </p>
    <img class='Spic' style='width:52%' src='../../../Assets/Chapter2\Section4\Vectore\CykelRampeKrafter.png'> 
    <p class="t">
    Vi kan let se med geometri at:
    _($F_{\text{Cykel}} = \VeC[500*Cos(38), 500*Sin(38)] = \VeC[394, 307.8] _)
    Og det er selvfølgelig åbenlyst at:
    _($F_{\text{Tyngdekraft}} = \VeC[0,-590]_)
    Størrelsen på normalkraften svarer til hvor stor en del af tyngdekraften der går ind mod rampen. 
    Det kan regnes som bare _(Cos(38)*590=_) _(464.9_), så:
    _($F_{\text{Normalkraft}} = \VeC[-464.9*Sin(38), 464.9*Cos(38)] = \VeC[-286.2, 366.3]_)
    Friktionskraften kan regnes som:
    _($F_{\text{Friktion}} = \VeC[-464.9*0.02*Cos(38), -4649*0.02*Sin(38)] = \VeC[-7.3, -57.2]_)
    Så alt i alt:
    _($\VeC[394, 307.8] + \VeC[0,-590] + \VeC[-286.2, 366.3] + \VeC[-7.3, -57.2] = _)
    _($\VeC[394+0-286.2-7.3, 307.8-590+366.3-57.2] =_)
    _($\VeC[100.5, 26.9]_)
    Ved springet i luften oplever jeg kun èn kraft: tyngdekraften. Så: 
    _($\VeC[0,-590]_)
    For at finde hastigheden jeg tager på de første 15 meter skal jeg bruge formlen:
    _($\text{Ændring i position}=\frac{a}{2}t^2 + v_0t_)
    Vores _(a_) er lig
    _($\vec F/m = \VeC[488.2,0]/60 = \VeC[488.2/60,0/60] = \VeC[8.13,0]_)
    ... og vores _(v_0_) er lig _((0,0)_). Ergo går der
    _($\frac{8.13}{2}t^2=15 \to t= 1.91_) 
    ... sekunder, så hastigheden stiger til 
    _($\VeC[8.13,0]*1.91 = \VeC[15.46,0]_)
    Vi skal op ad bakken. Den er _(2.5*Cos(38)=_)
    _(1.97m_) lang på x-aksen, og vores acceleration på _(x_) er _(100.5/60=_)
    _(1.674_). Ergo
    _($\frac{1.674}{2}*t^2+15.46*t = 1.97 \to t=0.12_)
    ... sekunder, så sluthastigheden for enden af rampen er:
    _($\VeC[15.46,0] + \VeC[100.5,26.9]*0.12 = _)
    _($\VeC[15.46+100.5*0.12,0+26.9*0.12] =_)
    _($\VeC[27.5, 3.2]_)
    Nu skal vi bare se om vi klarer springet. 
    Vi starter med en højde på _(2.5*Sin(38)=_) _(1.53_),
    og skal efter _(4m_) på _(x_) være _(3m_) oppe. Det tager
    _($15.66*t=4 \to 0.255_)
    ... sekunder før vi har rejst _(4m_) fremad. Accelerationen nedad er _(-590/60=_) _(-9.8_).   
    Nu bruger vi formlen for at finde for at finde ændringen efter _(0.255s_):
    _($\frac{-9.8}{2}*0.255^2 + 3.2*0.255 = 0.497_)
    Cyklen klarer altså <i>ikke</i> springet. Trist. 
    </p>
    <p class="t">
    I alt ærlighed var det her ikke den <i>mest</i> effektive måde at løse problemet.
    Det ville måske have været mere overskueligt og effektivt at rotere
    vores koordinatsystem med _(38_) grader da vi kom op på rampen, og så rotere
    tilbage når vi nåde enden. Det ville dog kun være marginalt hurtigere, og 
    jeg føler alligevel at dette eksempel var en effektiv illustration af hvorfor
    denne abstrakte ide omkring "vektorer" kan være brugbar og effektiv: Både for os der løser problem, 
    og for mig der skal kommunikere matematik. 
    </p>

