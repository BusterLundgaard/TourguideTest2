<!DOCTYPE html>


    <h2>Grænser og konstanten _(e_)</h2>

    <p class="t">
    Før vi går videre til L'Hopitals, burde vi lige hurtigt diskutere _(e_). 
    Vi definerede originalt _(e_) som:
    _($\left(1+\frac{1}{n} \right)^n, \text{ Hvis } n \text{ bliver virkeligt stort} _)
    Så:
    _($e = \lim_{n \to \infty}\left[\left(1+\frac{1}{n} \right)^n \right]_)
    Men hvordan ved vi overhovedet, at _((1+1/n)^n_) nærmer sig en konstant værdi? 
    Hvordan ved vi, at det ikke 
    bliver uendeligt stort? Det skal vi jo bevise, før vi går i gang med at bruge _(e_) i alle mulige
    mellemregninger. 
    </p>
    <p class="t">
    Der er flere måder, vi kunne gå til det på. Én ville være at bruge grænse-definitionen, og sige
    _($\lim_{x \to \infty}[(1+1/n)^n]=K_) 
    ... hvor vi forestillede os, at _(K_) var et positivt tal mindre
    end _(\infty_). Det viser sig at være relativt svært og rodet. 
    En anden strategi er, at vise at _((1+1/n)^n_) er <i>upper-bounded</i>, og <i>monotonisk stigende</i>:
    </p>

    <div class="Definition">
    <b> Definition: Upper- og lower-bounded</b> <br>
    En funktion _(f(x)_) siges at være <i>upper-bounded</i>, hvis der findes en konstant _(M_) så at
    _($f(x) \le M_)
    ... for alle _(x_). En funktion siges at være <i>lower-bounded</i>, hvis der findes en konstant _(N_) så at
    _($f(x) \ge N_)
    ... for alle _(x_). 
    </div>

    <div class="Definition">
    <b> Definition: Monotonisk stigende/faldende</b> <br>
    En funktion _(f(x)_) siges at være "monotonisk stigende", hvis der ikke findes noget _(x_) hvor:
    _($f'(x) \lt 0_)
    Bemærk at _(f'(x)_) ikke må være <i>mindre</i> end _(0_), men godt må være <i>lig</i> <br> _(0_): Funktionen 
    må altså ikke <i>falde</i>. En funktion er lignende "monotonisk aftagende", hvis den aldrig stiger.
    <p class="t">
    En funktion _(f_) af hele tal _(n_) siges at være monotonisk stigende hvis:
    _($f(n+1) \ge f(n)_)
    </p>
    </div>

    <div class="Theory">
    <b> [1] Teori: Monotone convergence theorem</b> <br>
    Hvis _(f(n)_) er en upper-bounded og monotonisk stigende funktion af hele tal, er:
    _($\lim_{n \to \infty}[f(n)]=c_)
    ... hvor _(c_) er en eller anden konstant. 
    </div>

    <p class="tt">
    "Monotone" kommer fra monotoni (den stiger). "Convergence"
    er det ord vi bruger, når noget nærmer sig èn konstant værdi, kontra uendelighed hvor vi 
    bruger "divergence".
    Sagt med andre ord: 
    Funktionen vil nærme sig en konstant ved uendeligt store _(n_), hvis
    funktionen stiger og har et maksimum. Det giver god intuitiv mening når
    man tegner det:
    </p>

    <img class='Spic' style='width:60%' src='../../../Assets/Chapter4\Limits\Convergence.png'> 

    <p class="t">
    _(f(n)_) nærmer sig hele tiden det her "loft", men kommer aldrig forbi. 
    Derfor ender den "uendelig tæt" på loftet,
    så dens grænse ved uendelighed er lig loftets højde. 
    </p>
    
    <p class="t">
    Det er en fin intuitiv forklaring, 
    men i dette kapitel vil vi gerne opstille ordentlige <i>beviser</i>. 
    Teorien siger, at _(f(n)_) nærmer sig en konstant _(c_), 
    men intet om hvordan vi <i>finder</i> denne konstant. 
    Grænsen er ikke nødvendigvis lig _(M_), bare fordi _(f(n)_) er bounded af _(M_):
    </p>

    <img class='Spic' style='width:60%' src='../../../Assets/Chapter4\Limits\Convergence2.png'> 

    <p class="t">
    <i>Ja</i>, _(f(n)_) er hele tiden lavere end _(M_), men den er også hele tiden 
    lavere end _(c_), og _(c \lt M_). F.eks.
    ved vi, at _((1+1/n)^n_) hele tiden er lavere end _(3_), 
    men det er også lavere end _(2.9_) og _(2.8_) og _(2.719_). 
    Vi kan bounde en funktion på mange måder, men kun èn af de bounds er <i>mindst</i>:
    </p>

    <div class="Definition">
    <b> Definition: </b> <br>
    Et "Least upper bound" til den monotont stigende og upper-bounded funktion _(f_), er et bound _(c_) der
    er lavere eller lig alle andre bounds _(M_). 
    <p class="t">
    Et "greatest lower bound" til den monotont faldende og lower-bounded funktion
    _(f_) er et bound _(c_), der er højere eller lig alle andre bounds _(M_). 
    </p>
    
    </div>

    <p class="tt">
    Hvis vi ved en funktion er bounded (f.eks af _(3_)), ved vi så 
    også med garanti at den overhovedet
    <i>har</i> et "mindste-bound"? Hvis den har flere bounds, 
    må èn af dem vel være mindre end alle de andre ... eller? 
    Her bliver det lidt mærkeligt:
    </p>

    <div class="Axiom">
    <b> [1] Axiom: Least upper-bound property: </b> <br>
    Hvis en funktion er upper-bounded, findes der et least upper bound. 
    Samme gælder lower-bounded og greatest lower bound. 
    </div>

    <p class="tt">
    Et axiom er en <i>grundregel</i>. Det er en regel man ikke kan argumentere for eller imod, 
    fordi "sådan er det bare".
    Man beviser ikke et axiom: Et axiom er en ny regel, man selv frit finder på med nye hænder. 
    Da vi skulle opløfte et tal
    til negative potenser, <i>fandt vi på</i> at:
    _($a^{-x} = \frac{1}{a^x} _)
    Du kan ikke rigtig argumentere for eller imod denne regel, fordi det bare er 
    noget vi fandt på. 
    Du <i>kan</i> dog vise at en axiom ikke hænger sammen med andre regler, og derfor er modstridende. 
    F.eks. hvis jeg sagde at:
    _($a^{-x}=-a^x_)
    Nu kunne jeg vælge _(x=0_), og få:
    _($a^{-0} = -a^{0}_)
    Jeg har tidligere defineret, at et tal opløftet til en potens af _(0_) giver _(1_), så vi får:
    _($1 = -1_)
    Denne aksiom ville skabe intet mindre, end et 
    inkonsistent matematisk system hvor sandhed ikke findes
    </p>
    <p class="t">
    Du kan også vise at et aksiom <i>ikke</i> er et aksiom, men bare en <i>teori</i>. Sig
    f.eks. jeg forsøgte at tilføje "aksiomet":
    _($a^{n+m}=a^n*a^m_)
    Jeg har allerede defineret hvordan vi opløfter
    _(a_) til positive eksponenter, og gennem denne definition
    kan jeg 
    <i>bevise</i> at _(a^{n+m}=a^n*a^m_). Det er derfor <i>ikke</i> en aksiom, da
    det kan beskrives i forhold til andre grundregler. 
    </p>

    <div class="Proof">
    <b> Bevis af teori [1]: Monotone convergence theorem. </b> <br>
    Antag at _(f(n)_) er stigende og upper-bounded. Vi skal nu bevise, at:
    _($\lim_{n \to \infty}[f(n)]=k_)
    ... hvor _(k_) er en eller anden konstant. Denne grænse giver os ulighederne:
    _($n \gt \delta, \qquad |f(n)-k| \lt \epsilon_)
    Vi kan fjerne de absolutte værdier siden _(f(n)_) altid er mindre end _(k_):
    _($n \gt \delta, \qquad k-f(n) \lt \epsilon_)
    _(f_) stiger, så fra første ulighed får vi:
    _($k-f(n) \lt k-f(\delta)_)
    Pr. axiomet ved vi, at _(f(n)_) har et least upper-bound. Kald dette bound for _(c_), og
    vælg _(k=c_). 
    Vælg nu en _(\delta(\epsilon)_) hvor:
    _($f(\delta(\epsilon)) = c-\epsilon _)
    ... så at _(c-f(\delta)_) bliver til 
    _(c-(c-\epsilon)=\epsilon_), hvilket giver:
    _($c-f(n) \lt \epsilon_)
    Vi ved, at det er muligt at finde en _(\delta_) hvor _(f(\delta)=c-\epsilon_), eftersom _(f_)
    stiger, og _(c_) er dens højeste punkt. _(f_) ville aldrig nå op
    til _(c-\epsilon_), hvis ikke det var muligt, hvilket
    ville være en kontradiktion på, at _(c_) er dens least upper bound. _(\blacksquare_) 
    </div>

    <p class="tt">
    Vi skal bevise to ting hvis _(e_) findes:
    _($\begin{eqnarray}
    && \textbf{A:} \, \, (1+1/n)^n \text{ er monotont stigende} \\ \\
    && \textbf{B:} \, \, (1+1/n)^n \text{ er upper-bounded}
    \end{eqnarray}_)
    For at bevise _(A_) får vi brug for et praktisk resultat:
    </p>

    <div class="Lemma">
    <b> [1] Lemma: </b> <br>
    _($(1+a)^n \gt 1 + n*a_)
    hvis _(a \ne 0_) og _(\gt -1_) , og _(n_) er et positivt helt tal større end _(2_). 
    </div>

    <p class="tt">
    Hvad er et "lemma"? Well, du vil 
    opdage, at mange universitet-niveau matematik rent indholdsmæssigt
    er strikt opdelt i:
    </p>

    <div style="text-align:center; margin-top:-10px; margin-bottom:-10px;">
        <ul style="display: inline-block; list-style:disc;">
            <li>Aksiomer</li>
            <li>Teorier</li>
            <li>Eksempler</li>
            <li>Lemmaer</li>
            <li>Beviser</li>
            <li>Corollarier</li>
        </ul>
    </div>

    <p class="t">
    En teori er bare en eller anden matematisk sandhed vi kan bevise. Der er ofte
    givet eksempler på den teori, og hvordan den kan anvendes. Teorien skal meget ofte bevises, 
    men nogle gange har man brug for at bevise nogle små såkaldte "lemmas" først. 
    Et lemma er bare
    en matematisk teori, der ikke er særlig brugbar i sig selv, men hjælper med beviset på hoved-teorien. 
    Det hjælper med at gøre et langt bevis mere overskueligt og forståeligt, hvis man opdeler det i 
    beviser af lemmaer, samt et bevis af hoved-teorien der anvender de lemmaer. 
    Efter beviset finder man
    nogle gange frem til såkaldte "corollaries". Det er brugbare teorier, 
    der udspringer som åbenlyse konsekvenser af
    hovedteorier, lemmaer, og definitioner. 
    </p>

    <q-stion 1="6" 2="1" bigTop="true">
    Bevis lemma _(\textbf{1}_). <i>Hint</i>: Brug induktion!
    <br><br></q-stion>
    <answer-box>
    Vi kan relativt let bevise, at det er sandt <i>hvis</i> _(a_) er positivt. 
    _((1+a)^n_) kan udvides med binomialsteorien, hvilket giver:
    _($\sum_{i=0}^n \Vec[n,i]*a^i = 1+n*a+\sum_{i=2}^n \Vec[n,i]*a^i_)
    Så uligheden kan transformeres til:
    _($\sum_{i=2}^n \Vec[n,i]*a^i \gt 0_)
    Hvilket selvfølgelig er sandt for positive _(a_). Udfordringen kommer
    i form af negative _(a_), hvor <i>nogle</i> led i summen (dem med ulige potenser) 
    er negative. Her kan induktion hjælpe. Vi starter med det mindste
    tilfælde, hvor _(n=3_):
    _($\begin{eqnarray}
    && (1+a)^3 \gt 1 + 3a \to \\ \\
    && 3a^2 + a^3  \gt 0 \to \\ \\
    && 3+a \gt 0
    \end{eqnarray} _)
    _(a_) er _(\gt -1_), så _(3+a_) vil aldrig være negativt. 
    <p class="t">
    Nu skal vi <i>antage</i> at:
    _($(1+a)^n \gt 1 + n a_)
    Og bevise:
    _($(1+a)^{n+1} \gt 1 + (n+1)*a_)
    Vi kan relativt let omskrive denne ulighed til 
    _($(1+a)^n*(1+a) \gt 1+n a + a_)
    Vores antagelse giver nu:
    _($(1+a)^n*(1+a) \gt (1+a)*(1+n a) = 1 + n a + a + a^2 n_)
    _(1 + n a + a + a^2 n_) er større end _(1+n a + a_), siden _(a^2_) altid er positivt.
    Done! _(\blacksquare_).
    </p>
    <br></answer-box>

    <div class="Proof" style="margin-top:45px;"> 
    <b> Bevis: _(\boldsymbol{(1+1/n)^n}_) er monotont stigende</b> <br>
    Vi skal vise, at _(f(n+1)-f(n)_) altid er større end _(0_). Det
    kan også skrives som:
    _($\frac{f(n+1)}{f(n)} \gt 1 \to \frac{\left(1+\frac{1}{n} \right)^{n+1}}{\left(1+\frac{1}{n} \right)^n} \gt 1_)
    Vi skal nok på en eller anden måde bruge den ulighed vi kom frem til. 
    Det kan vi ikke rigtig lige nu, efter som 
    vi både har en parentes opløftet til en potens i tælleren, 
    og en parentes opløftet til en potens i nævneren.
    Hele udtrykket er <i>større</i> hvis vi siger
    "nævner større end noget" og <i>mindre</i> hvis vi siger
    "tæller større end noget". De går i to forskellige "retninger", så
    lad os i stedet forsøge at konstruere èn stor parentes der passer formen:
    _($\left(\frac{\frac{n+2}{n+1}}{\frac{1+n}{n}} \right)^n*\frac{n+2}{n+1}_)
    Den store parentes opløftet til _(n_) kan man med lidt (meget) algebraisk arbejde omskrive til:
    _($\left(1-\frac{1}{(n+1)^2} \right)^n_)
    _(1/(n+1)^2_) er mindre end _(1_), så det passer til formen _(1+a_), med _(a=-1/(n+1)^2_). Vi har nu:
    _($\left(1-\frac{1}{(n+1)^2} \right)^n*\frac{n+2}{n+1} \gt \left(1 + n*\frac{1}{(n+1)^2} \right)*\frac{n+2}{n+1} _)
    Vi skal bevise, at dette er større end _(1_), hvilket er
    nemt, siden begge produkter tydeligvis er - de <i>nærmer</i> sig dog _(1_) _(\blacksquare_). 
    </div>

    <p class="tt">
    For at bevise _(\textbf{B}_) får vi også brug for et lemma:
    </p>

    <div class="Lemma">
    <b> [2] Lemma: </b> <br>
    Summen
    _($f(n)=\sum_{i=0}^{n} \frac{1}{i!}_)
    ... er upper-bounded. _(f(n)_) vil aldrig blive større end et
    bestemt tal, lige meget hvor mange led man tilføjer. 
    </div>

    <q-stion 1="2" 2="1" 3="5" bigTop="true">
    _(\underline{\textbf{A}}_): <br>
     Bevis lemma _(\textbf{2}_). <i>Hint:</i> Kan du opstille
    en ulighed ved at sammenligne med en geometrisk sum? 
    <p class="t">
    _(\underline{\textbf{B}}_): <br>
     Bevis at _((1+1/n)^n_) er upper-bounded. 
    </p>
    <br></q-stion>
    <answer-box t="Answer _(\underline{\textbf{A}}_)#" tabColour="rgb(171,96,147)">
    Jeg hintede, at vi skulle sammenligne det med en geometrisk sum. Den ser ud som f.eks.:
    _($\frac{1}{1} + \frac{1}{2} + \frac{1}{2*2} + \frac{1}{2*2*2} + \text{ } ..._)
    Vores sum ser ud som:
    _($1 + \frac{1}{1}+\frac{1}{2}+\frac{1}{2*3}+\frac{1}{2*3*4}+\text{ }..._)
    Nævneren på alle vores led er større eller lig nævnerne i den geometriske serie _(\sum (1/2)^i_). 
    Vi ved derfor at: 
    _($\sum_{i=0}^n 1/i! \lt 1 + \sum_{i=0}^n (1/2)^i _)
    Den geometriske sum op til _(n_) led er lig:
    _($\sum_{i=0}^{n} r^i = \frac{1-r^{n+1}}{1-r}_)
    Vores _(r=1/2_) og vores _(n \to \infty_), så:
    _($\lim_{n \to \infty}\left[\frac{1-0.5^{n}}{1-0.5} \right] = \frac{1-\lim_{n \to \infty}[0.5^n]}{0.5} = \frac{1-0}{0.5} = 2_)
    Vores sum er derfor upper-bounded af _(2+1=3_) _(\blacksquare_)
    <br><br></answer-box>
    <answer-box t="Answer _(\underline{\textbf{B}}_)#" tabColour="rgb(175,128,161)">
    Lad os se hvad der sker hvis vi udvider parentesen med the binomial formula:
    _($ \sum_{i=0}^n \Vec[n,i]*\frac{1}{n^i} = 
    \sum_{i=0}^n \frac{n!}{i!*(n-i)!}*\frac{1}{n^i} = 
    \sum_{i=0}^n \frac{1}{i!}*\left(\frac{n!}{(n-i)!}*\frac{1}{n^i} \right) _)
    Bum! _(1/i!_) er der! Hvis vi nu bare kan bevise
    at _((n!/(n-i)!)*(1/n^i)_)
    er mindre end _(1_), er summen mindre end _(1/i!_), hvilket er mindre end _(3_). 
    <p class="t">
    _(n!/(n-i)!_) er bare en forkortet måde at skrive:
    _($n*(n-1)*(n-2)* \, \dots \, (n-i+1)_)
    Så vi har:
    _($\frac{n*(n-1)*(n-2)* \, \dots \, (n-i+1)}{n^i}_)
    Både tæller og nævner har _(i_) faktorer, men de er alle
    højere i nævneren. Tallet er derfor markant mindre end _(1_) _(\blacksquare_)
    </p>
    <p class="t">
    _(e_) findes! 
    </p>
    <br></answer-box>

    <!--  -->

    <p class="tt">
    Lige hurtigt et par opgaver før vi går videre:
    </p>

    <q-stion 1="6" 2="2" bigTop="true">
    _(\underline{\textbf{A}}_): <br>
     Regn:
    _($\lim_{n \to \infty}\left[ \, \left(1 + \frac{6.7}{n}\right)^n \, \right]_)
    _(\underline{\textbf{B}}_): <br>
     Regn:
    _($\lim_{n \to \infty}\left[ \, \left(1 - \frac{1}{n}\right)^n \, \right]_)
    Idéen i dem begge er, at omskrive grænsen i forhold til _(e_). 
    <br><br></q-stion>
    <answer-box t="Answer _(\underline{\textbf{A}}_)#" tabColour="rgb(171,96,147)">
    Det her ligner rigtig meget _(e_), men ikke helt. Vi laver derfor substitutionen 
    _($n=6.7u_)
    Så _(6.7/n_) bliver til bare _(1/u_). _(n/6.7_) nærmer sig
    _(\infty_) hvis _(n_) gør, så:
    _($\lim_{u \to \infty}\left[\left(1 + \frac{1}{u}\right)^{6.7u} \right] = \left(\lim_{u \to \infty}\left[\left(1 + \frac{1}{u}\right)^{u} \right] \right)^{6.7} = e^{6.7} = 812.40 _)
    <br></answer-box>
    <answer-box t="Answer _(\underline{\textbf{B}}_)#" tabColour="rgb(175,128,161)">
    Den første ide ville nok være _(n=-u_), men det har ingen effekt, eftersom grænsen nu også går mod 
    _(-\infty_). Lad os omskrive til en brøk, og se om der er nogle andre muligheder:
    _($ \lim_{n \to \infty}\left[\left(\frac{n-1}{n} \right)^n \right] _)
    Vi vil gerne have have to led <i>plusset</i> med hinanden, i stedet for to led <i>minusset</i> med
    hinanden. Èn mulighed er at lave substitutionen _(n=u+1_), som giver:
    _($\lim_{u \to \infty}\left[\left(\frac{u}{u+1} \right)^{u+1} \right]_)
    <i>Næsten</i> hvad vi har brug for, men tæller og nævner har lige byttet plads.
    Det er intet problem:
    _($\begin{eqnarray}
    && 1/\lim_{u \to \infty}\left[\left(\frac{u+1}{u}\right)^{u+1} \right] = \\ \\
    && 1/\left(\lim_{u \to \infty}\left[\left(1+\frac{1}{u} \right)^{u}\right]*\lim_{u \to \infty}\left[\left(1+\frac{1}{u}\right) \right]\right) = \\ \\
    && \frac{1}{e*1} = \\ \\
    && 0.367
    \end{eqnarray}_)
    Ud fra de to sidste opgaver, kan man let generalisere og se: 
    _($\lim_{x \to \infty}\left[\left(1+\frac{x}{n} \right)^n \right] = e^x_)
    <br></answer-box>

    <!--  -->

    <q-stion 1="6" 2="3">
    Bevis at:
    _($\lim_{n \to \infty} \left[\frac{n!}{n^k*(n-k)!} \right] = 1_)
    Hvis _(k_) og _(n_) er hele tal, og _(n \gt k_). 
    <br><br></q-stion>
    <answer-box>
    Vi ved at _(n!/(n-k)!_) svarer til:
    _($n*(n-1)*(n-2)*\, \dots \, (n-k+2)*(n-k+1)_)
    Så brøken kan omskrives til:
    _($\frac{n*(n-1)*(n-2)\, * \, \dots \, (n-k+2)*(n-k+1)}{n^k}_)
    Der er _(k_) faktorer i både tæller og nævner, så vi kan omskrive til:
    _($\frac{n}{n}*\frac{n-1}{n}*\frac{n-2}{n} \, * \, \dots \, \frac{n-k+2}{n}*\frac{n-k+1}{n}_)
    Hver faktor er lig med eller mindre end _(1_), og hver faktor <i>nærmer</i> sig 
    _(1_) siden vi kan omskrive til:
    _($\left(1 \right)*\left(1-\frac{1}{n} \right)*\left(1-\frac{2}{n} \right) \, * \, \dots \, \left(1+\frac{1-k}{n} \right)_)
    Grænsen af hele udtrykket kan beregnes
    som et produkt af _(k_) faktorer:
    _($\lim_{n \to \infty}\left[1 \right]*\lim_{n \to \infty}\left[1 - \frac{1}{n} \right]*\lim_{n \to \infty}\left[1 - \frac{2}{n} \right] * \dots = 1^{k} = 1_)
    Bum!
    <br><br></answer-box>

    <q-stion 1="6" 2="4">
    Se følgende billede:
    <img class='Spic' style='width:62%' src='../../../Assets/Chapter4\Limits\Needle.png'> 
    <p class="t">
    Der er en lille strimmel bomuld der strækker sig fra _(A_) til _(B_). 
    En maskine stikker en nål ned i bomuldet 
    forskellige steder, mens den bevæger sig fra start til slut. 
    Du har observeret, at der i gennemsnittet bliver
    lavet _(12_) stik, og at afstanden fra _(A_) til _(B_) er _(7m_). 
    Vi kunne nu måske antage, at der på dobbelt
    så kort en afstand i gennemsnittet er dobbelt så få stik, 
    på tre gange så lille en afstand i gennemsnittet
    tre gange så få stik, osv. Generelt:
    _($\frac{7 \text{ m}}{12 \text{ stik}} = 0.58 \frac{\text{m}}{\text{stik}}_) 
    Sig at vi havde en eller anden afstand mindre end _(0.58_) kaldt _(x_). 
    Vi kunne nu måske lidt approksimalt sige, at
    chancen for 1 stik på _(x_) afstand er
    _($\left(\frac{1}{0.58} \right)*x_)
    ... eftersom det er lig _(1_), når _(x_) er _(0.58_). Vi får overordnet,
    at maskinen har en _((1/0.58)*x_) chance for at lave
    præcis èt stik, hvis den går _(x \lt 0.58_) fremad. Brug denne
    antagelse til at finde chancen for at der bliver lavet _(15_) stik på
    _(7m_).
    </p>
    <p class="t">
    Det her ligner en normal sandsynlighedsopgave, men løsningen er tricky, og har
    rigtig meget at gøre med grænser. <i>Hint</i>: Opdel afstanden i intervaller! <i>Mange</i> intervaller!
    </p>
    <br></q-stion>
    <answer-box t="h">
    Vi kan opdele afstanden på _(7m_) i _(n_) lige store intervaller. 
    I hver interval, er chancen for _(n_) stik identisk. Chancen
    for _(15_) stik er derfor lig chancen for at vi "får et stik" i _(15_) af de
    _(n_) intervaller. Det kan regnes som en binomial fordeling! Lidt
    ligesom at kaste _(n_) basketbolde, hvor hver kast har en bestemt chance for success. 
    <p class="t">
    Højere _(n_) gør beregningen mere præcis. Hvad er den bedste _(n_) at vælge? 
    </p>
    <br></answer-box>
    <answer-box>
    Vi opdeler afstanden på _(7m_) op i _(n_) intervaller, hver med en længde på _(7/n_). Vi sørger
    for, at _(n_) er stor nok til, at længden på intervallerne er mindre end _(0.58_). 
    På et hvilket som helst 
    interval er chancen for at få _(1_) enkelt stik nu:
    _($\frac{7}{n}*1.724_)
    Hvis der er _(n_) intervaller, hvor stor er chancen for _(15_) stik?  
    Hvert interval har præcis samme sandsynlighed, så det er bare en binomial fordeling, og svaret er:
    _($\VeC[n,15]*\left(\frac{7}{n}*1.724 \right)^{15}*(1-\frac{7}{n}*1.724)^{n-15}_)
    Hvis vores resultat skal være helt akkurat, skal vi opdele det i <i>uendelig</i> mange intervaller. 
    Derfor tager vi nu grænsen:
    _($\lim_{n \to \infty}\left[\Vec[n,15]*\left(\frac{7}{n}*1.724 \right)^{15}*\left(1-\frac{7}{n}*1.724 \right)^{n-15} \right]_)
    _(7*1.724=12_). Jeg viser grænsen i følgende video:
    <video class='picB' style='margin-top:35px; margin-bottom: 35px;' controls>
        <source src='../../../Assets/Chapter4\Limits\PoissonLimit.mp4' type='video/mp4'>
    </video>
    <p class="t">
    Hvis vi faktisk regner det får vi:
    _($\frac{12^{15}}{15!*e^{12}} = 0.0723_)
    Det er altså chancen for, at den stikker præcist _(15_) gange. 
    </p>
    <p class="t">
    Det vi udregnede her var en <i>poisson</i> sandsynlighed. Det generelle svar, hvis vi vil regne
    chancen for _(k_) begivenheder når gennemsnittet er _(\lambda_) er:
    _($P(k)=\frac{\lambda^k}{k!*e^{\lambda}}_)
    Vi vil snakke mere om poisson sandsynlighed i kapitlet/afsnittet om kontinuerlig sandsynlighed. 
    </p>
    <br></answer-box>
































