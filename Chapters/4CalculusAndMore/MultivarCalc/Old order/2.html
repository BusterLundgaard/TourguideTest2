<!DOCTYPE html>


    <p class="t">
    Hvis vi skal studere calculus med flere variabler, så burde vi først studere
    <i>grænser</i> med flere variabler, eftersom calculus fundamentalt er bygget på grænser. 
    Sig f.eks. at vi er interesserede i grænsen af:
    _($\frac{x-2}{\sqrt{(x-2)^2+(y-3.2)^2}}_)
    når _(x \to 2_) og _(y \to 3.2_). Her nærmer både tælleren og nævneren sig _(0_), så hvad gør vi? 
    Vi kan ikke bare bruge L'Hopitals, eftersom der er <i>to</i> variabler der ændrer sig. En grænse
    med flere variabler som denne ville vi ofte skrive som:
    _($\lim_{(x,y) \to (2,3.2)} \frac{x-2}{\sqrt{(x-2)^2+(y-3.2)^2}} _)
    Det her forklarer også lidt bedre hvad der faktisk sker: <i>Punktet</i> _((x,y)_) flytter sig tættere og 
    tættere på <i>punktet</i> _((2,3.2)_). Problemet er bare <i>hvordan</i> fordi vi kan jo vælge at nærme os
    _((2,3.2)_) på alle mulige forskellige måder:
    </p>
    <img class='Spic' style='width:80%' src='../../../Assets/Chapter4\MultiVarCalc\MultivarLimitApproach.png'> 
    <p class="t">
    Èn af de mange måder vi kan nærme os _((2,3.2)_) er i en lige linje. Det er der også et 
    eksempel på i de højre venstre hjørne for punktet på billedet. En hvilket som helst lige linje der nærmer 
    sig _((2,3.2)_) kan vi beskrive som:
    _($\VeC[x,y] = \VeC[2,3.2] + t*\VeC[Cos(\theta),Sin(\theta)]_)
    Hvor _(\theta_) så er en eller anden vinkel. Vi kan nu substituere, og tage grænsen når _(t \to 0_):
    _($\lim_{t \to 0} \frac{(2+t Cos(\theta))-2}{\sqrt{((2+t Cos(\theta))-2)^2+((3.2+t Sin(\theta))-3.2)^2}} =_)
    _($\lim_{t \to 0} \frac{t*Cos(\theta)}{t*\sqrt{Cos(\theta)^2+Sin(\theta)^2} } = \lim_{t \to 0} \frac{Cos(\theta)}{1} _)
    _($Cos(\theta)_)
    Huh. Så hvis vi nærmer os i en lige linje med en retning på _(\theta=1.3_), så er grænsen lig 
    _(Cos(1.3)=0.2674_), og hvis vi nærmer os med en retning på _(-2.3_) så er grænsen lig 
    _(Cos(-2.3)=-0.6667_). Denne specifikke grænse findes altså <i>ikke</i>, eftersom den ændrer sig i forhold til
    hvad for en retning vi kommer fra: 
    </p>
    <img class='Spic' style='width:80%' src='../../../Assets/Chapter4\MultiVarCalc\DiscontinousGraphFinal.png'> 
    <p class="t">
    Det samme så vi jo også tidligere kunne ske med _(1_) variabel, efter som _(x_) kunne nærme sig _(a_)
    både fra højre og venstre side.
    </p>
    <p class="t">
    Lad os kigge på endnu et eksempel:
    _($\lim_{(x,y) \to (0,0)} \frac{x^3*y}{x^6+y^2} _)
    Vi prøver igen med samme trick som før, og kigger på lige linjer der nærmer sig _((0,0)_), 
    via _(x=t Cos(\theta)_) og _(y=t*Sin(\theta)_). Det giver:
    _($\lim_{t \to 0}  Cos(\theta)^4*Sin(\theta)*\frac{t^2}{Cos(\theta)^6*t^4+Sin(\theta)^2} _)
    Det kan relativt let (dog lidt tricky ved _(\theta=0_)) vises at denne grænse giver
    _(0_) for enhver værdi af _(\theta_). Vi kunne tænke at dette måske beviste at grænsen fandtes, men 
    det er <i>ikke</i> nødvendigvis sandt. Vi har kun nærmet os _((0,0)_) via lige linjer, men man
    kan også nærme sig på alle mulige andre måder. Sig at vi nærmer os gennem formen af en polynomial, 
    så vi siger at _(y=x^3_):
    _($\lim_{t \to 0} \frac{x^3*x^3}{x^6+(x^3)^2} = \lim_{t \to 0} \frac{1}{2} = \frac{1}{2} _)
    Det matcher ikke med det resultat vi fik da vi nærmede os gennem lige linjer, så grænsen findes <i>ikke</i>. 
    </p>
    <p class="t">
    Men hvis det ikke engang er nok at tjekke hver eneste mulige lige retning af en grænse af to variabler,
    hvordan kan vi så sikre os at den faktisk findes? Det er nemt nok at vise at den <i>ikke</i> findes, da
    vi bare skal have ét eksempel på to værdier der ikke matcher, men hvordan viser vi at den <i>findes</i>? 
    </p>
    <p class="t">
    Vi har to muligheder: Enten forsøger vi at beskrive enhver mulig vej _((x,y)_) kunne bruge til 
    at nærme sig _((x_0,y_0)_), og viser at de alle nærmer sig samme værdi. Eller så 
    observere vi at alle de her veje har èn ting til fælles: <i>Afstanden</i> mellem 
    _((x,y)_) og _((x_0,y_0)_) nærmer sig _(0_). Derfor kan vi sige at:
    _($\lim_{(x,y) \to (x_0,y_0)} f(x,y) = L _)
    Hvis at:
    _($0 \lt \sqrt{(x-x_0)^2 + (y-y_0)^2} \lt \delta \implies |f(x,y)-L| \lt \epsilon_)
    Hvis vi har en grænse af <i>tre</i> variabler _((x,y,z)_) der nærmer sig punktet
    _((x_0,y_0,z_0)_) så kan vi lave samme argument med distance:
    _($\lim_{(x,y,z) \to (x_0,y_0,z_0)} f(x,y,z) = L \qquad \text{ Hvis }_)
    _($0 \lt \sqrt{(x-x_0)^2 + (y-y_0)^2 + (z-z_0)^2} \lt \delta \implies |f(x,y,z)-L| \lt \epsilon_)
    Med flere end tre variabler (højere dimensioner) kan vi faktisk også lave samme argument, men 
    grunden til at det virker er en del mere kompliceret og involveret. Vi vil ikke gennemgå det her. 
    </p>
    <p class="t">
    Selv når vi kun arbejder med to variabler, så viser det sig at begge to muligheder i langt de fleste
    tilfælde er <i>meget</i> svære. Vi kommer ikke rigtig til at arbejde med det særlig meget
    i dette kapitel, men lad mig alligevel vise starten på èt eksempel (og hvorfor at det er komplekst).
    Sig at vi gerne vil bevise at:
    _($\lim_{(x,y) \to (2,3)} (x^2+y^2) x y = 78_)
    Vi har nu:
    _($0 \lt \sqrt{(x-2)^2 + (y-3)^2} \lt \delta \implies |(x^2+y^2) x y-78| \lt \epsilon_)
    For at gøre det nemmere at arbejde med den absolutte værdi, så har jeg først af alt tænkt
    mig at antage at både _(x \gt 2_) og _(y \gt 3_), så at jeg ved med sikkerhed
    at _((x^2+y^2) x y \gt 78_), hvilke lader mig ignorere den absolutte værdi:
    _($0 \lt \sqrt{(x-2)^2 + (y-3)^2} \lt \delta \implies (x^2+y^2) x y-78 \lt \epsilon_)
    Jeg tænker rent strategisk at vi kan udnytte at vores funktion indeholder _(x^2+y^2_), siden det
    minder meget om distance. Hvis vi udvider kvadratroden på den ene ulighed, så får vi:
    _($\sqrt{x^2+y^2-4x-6y+15} \lt \delta \to x^2+y^2 \lt \delta^2 + 4x + 6y - 15_)
    Ergo:
    _($(x^2+y^2) x y-78 \lt (\delta^2 + 4x + 6y - 15) x y - 78_)
    Antag at _(\delta \le 1_). Så kan _((x,y)_) højest være _(1_) væk fra 
    _((2,3)_), hvilke betyder at _(x_) højest er _(3_), go _(y_) højest er _(4_). 
    Vi ved derfor at:
    _($(\delta^2 + 4x + 6y - 15) x y - 78 \lt (\delta^2 + 4*3 + 6*4 - 15) 3*4 - 78 =  12\delta^2 + 174_)
    Vi gætter nu _(\delta=\sqrt{(\epsilon-174)/12}_), hvilket så vil færdiggøre
    beviset <i>hvis</i> _(x \gt 2_), _(y \gt 3_). Vi skal nu vise at dette gæt også virker
    i alle de andre mulige tilfælde - de andre <i>retninger</i> _((x,y)_) kunne komme fra. 
    Det vil jeg ikke vise, da det er relativt udfordrende, og relativt rodet. 
    </p>
    <p class="t">
    Det vi i realiteten gør, er at vi beviser nogle <i>meget</i> generelle egenskaber for hvornår en funktion er
    kontinuerlig, og hvornår dens grænse findes. 
    Det er nok for os at vide at grænsen <i>findes</i>, selv hvis vi ikke ved hvad 
    præcis den er lig: Hvis den findes, så kan vi nemlig bare vælge en hvilken som helst vej at nærme sig 
    grænsen, og derved evaluere dens værdi som en "nem" grænse med kun _(1_) variable. 
    Meget af det her med grænse behøver vi heller ikke bekymre os super meget om, eftersom de fleste funktioner
    vi arbejder med er relativt "normale". 
    </p>

    <q-stion 1="2" 2="1" 3="5">
    Bevis at grænse til følgende grænse <i>ikke</i> findes:
    _($\lim_{(x,y) \to (0,0)} \frac{Sin(x)}{\sqrt{x^2+2y^2}} _)
    <br><br></q-stion>
    <answer-box>
    Du kan se mit svar her:
    <video class='picB' controls>
        <source src='../../../Assets/Chapter4\MultiVarCalc\MultivariableLimitExercise.mp4' type='video/mp4'>
    </video>
    <br><br></answer-box>







