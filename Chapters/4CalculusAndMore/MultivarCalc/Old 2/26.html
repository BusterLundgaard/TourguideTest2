<!DOCTYPE html>


    <!-- DEN HER SIDE ER IKKE SAT PÅ DEN RIGTIGE RÆKKEFØLGE. DET ER DENNE DER KOMMER FØR ALLE FLUX-OPGAVERNE. -->

    <p class="t">
    Nu da vi har lært om arbejde, skal vi videre til den anden primære vigtige ting omkring vektor felter: Flux. 
    Flux er hvor meget der "går ind i" kontra "går ud af" et område:
    </p>

    <img class='Spic' style='width:80%' src='../../../Assets/Chapter4\MultiVarCalc\Vectorfields\FluxIllustrated.png'> 

    <p class="t">
    På dette billede har jeg farvet overfladen rød der hvor vektor-feltet går "ind i" området _(R_) (negativ flux) , og blå der hvor 
    den går "ud af" _(R_) (positiv flux). Vi kan definere flux som: 
    </p>

    <div class="Definition">
    <b> Flux:</b> Sig at en linje med længde _(L_) bliver overalt ramt af den samme vektor _(\vec F_).
    Mængden af <b> flux</b> defineres nu til at være:
    _($|\vec F|*Cos(\theta)*L_)
    hvor _(\theta_) er vinklen til linjens normal vektor:
    <img class='Spic' style='width:80%' src='../../../Assets/Chapter4\MultiVarCalc\Vectorfields\FluxDefinition.png'> 
    </div>

    <p class="t">
    Den her definition har en relativ fin geometrisk intuition: Den fortæller os lidt 
    hvor meget af den her vektor _(\vec F_) der går "gennem" fladen/linjen. Hvis den er lige på, og 
    vinklen bliver stor, så er der mere der "går igennem", og flux bliver større. Hvis 
    den er _(90_) grader, så er der intet der går igennem, og flux bliver _(0_). Jo 
    stærkere _(\vec F_) og jo længere _(L_), jo mere "går der igennem". Hvis 
    _(\vec F_) har modsat retning til normalvektoren, så siger vi at flux er negativt. 
    </p>
    
    <p class="t">
    Vi er primært interesseret i at regne den samlede flux i et lukket område. Sig f.eks. vi havde følgende rektangel:
    </p>
    <img class='Spic' style='width:80%' src='../../../Assets/Chapter4\MultiVarCalc\Vectorfields\FluxExample1.png'> 
    <p class="t">
    Her er vektor feltet lig:
    _($\vec F = \VeC[-3x^2,5]_)
    Lad os starte med at regne flux på den venstre vertikalle side. Dens normalvektor er lig:
    _($\VeC[-1,0]_)
    Vores vektor felt afhænger kun af _(x_), og _(x=-1_) overalt på denne linje. 
    Det betyder at vores vektor _(\vec F_) er lig:
    _($\VeC[-3*(-1)^2,5] = \VeC[-3,5]_)
    Og vores længde er _(L=3_). Vi <i>kunne</i> nu finde vinklen _(\theta_) mellem
    _((-3,5)_) og _((-1,0)_), men lige i dette tilfælde er det nemt at se at 
    _((-1,0)_) fortæller os at vi <i>bare</i> skal kigge på den del der går langs _(x_), 
    hvilke i vores tilfælde er _(-3_). Det er samme retning som normal vektoren, så flux 
    er <i>positiv</i>, og er lig:
    _($3*3=9_)
    Jeg tænker at jeg lader dig regne flux på de andre sider. 
    </p>

    <q-stion 1="2" 2="1" 3="5">
    Regn den samlede flux på rektanglen.
    <br><br></q-stion>
    <answer-box>
    Lad os starte med den højre vertikalle side. Her er _(x=5_), så _(\vec F_) er lig 
    _($\VeC[-3*(5^2),5] = \VeC[-75,5]_)
    Normalvektoren er:
    _($\VeC[1,0]_)
    Igen er vi kun interesseret i den del af _(\vec F_) der går <i>langs</i> normalvektoren,
    som er _(-75_). _(-75_) har modsatte retning som _(1_), så flux er <i>negativt</i>, og er lig:
    _($-75*3=-225_)
    Det er nu tid til de to horizontale sider. Her ændrer _(\vec F_) sig i forhold til 
    hvor vi er på siden. Det er dog intet problem, da normalvektorne på siderne er:
    _($\VeC[0,1], \VeC[0,-1]_)
    Hvis vi kun skal tage den del af _(\vec F_) der går langs disse normalvektorer, 
    så skal vi kun tage y-komponentet. Det er bare konstant lig _(5_). Det betyder at flux i 
    på den øvre linje bliver: 
    _($5*6=30_)
    Og flux på den nedre linje, hvor retning er modsat til normalvektoren bliver:
    _($-5*6=-30_)
    Så den samlede flux på de vertikale sider er bare _(0_). Alt i alt så 
    bliver hele rektanglens flux lig:
    _($9-225+0=-216_)
    Bum!
    <br><br></answer-box>

    <p class="t">
    Det er selvfølgelig ikke altid at både vores område og vektor felt er så dejligt og nemt. Lad os mere generelt 
    se hvordan vi regner flux når vi har et vektor felt _(\vec F_), og et lukket område _(R_) beskrevet af vejen _(\vec r(t)_):
    </p>

    <video class='picB' controls>
        <source src='../../../Assets/Chapter4\MultivarCalc\Vectorfields\FluxIntegralSmall.mp4' type='video/mp4'>
    </video>

    <p class="t">
    Så lige et recap: Flux kan defineres som 
    _($|\vec F|*Cos(\theta)*L_)
    Og flux langs en vej _(\vec r(t)_) kan regnes som: 
    _($\int_{a}^{b} \vec F(\vec r(t))*\VeC[-y'(t),x'(t)] \text{ }dt_)
    Lad os tage et eksempel. Sig at vores vektor felt er:
    _($\vec F = \VeC[-3x + 2y, x^2]_)
    Og at vores område er:
    </p>

    <img class='Spic' style='width:80%' src='../../../Assets/Chapter4\MultiVarCalc\Vectorfields\FluxExample2.png'> 

    <p class="t">
    Her skal vi nok først regne flux på parabel-delen, og så flux på den lige linje.
    Parabel-delen kan vi beskrive parametrisk som:
    _($\vec r(t) = \VeC[t, t^2 - 4t + 2]_)
    Det vil sige at:
    _($\VeC[-y'(t),x'(t)] = \VeC[-2t+4,1]_)
    Vores vektor felt bliver til:
    _($\VeC[-3x + 2y, x^2] = \VeC[-3*(t) + 2*(t^2 - 4t + 2), (t)^2] = \VeC[2t^2-7t+4,t^2]_)
    Vores _(t_) går fra _(0_) til _(4_), så vi skal regne:
    _($\begin{eqnarray}
    && \int_{0}^{4} \VeC[2t^2-7t+4,t^2]*\VeC[-2t+4,1] \text{ }dt & = \\
    && \int_{0}^{4} (2t^2-7t+4)*(-2t+4) + t^2*1 \text{ }dt & = \\
    && \int_{0}^{4} -4t^3 + 23t^2 - 36t + 16 \text{ }dt & = \\
    && 10.66
    \end{eqnarray}_)
    Vi skal nu regne flux på den lige del. Her kan det let geometrisk ses at:
    _($\VeC[-y'(t),x'(t)] = \VeC[0,1]_)
    Vektor feltet bliver til:
    _($\VeC[-3t+2*2,t^2]_)
    Så vi skal regne:
    _($\begin{eqnarray}
    && \int_{0}^{4} \VeC[-3t+2*2,t^2]*\VeC[0,1] \text{ }dt & = \\
    && \int_{0}^{4} t^2 \text{ }dt & = \\
    && 21.33 
    \end{eqnarray}_)
    Den samlede flux er altså:
    _($10.66+21.33=31.99_)
    Det er lidt svært at give èt enkelt eksempel på en anvendelse af flux, men 
    det kan bruges til at <i>beskrive</i> rigtig mange forskellige ting. Hvis 
    vektor-feltet var strømmen af vand, så kunne flux fortælle os hvor meget 
    vand der kom ind eller ud af et område. Hvis vektor-feltet var lys, så 
    kunne flux fortælle os hvor intenst et område bliver ramt af lys. Hvis det var 
    var varme, så kunne flux fortælle os hvordan varme blev overført fra et område 
    til et andet. Hvis vektor-feltet beskrev hvordan radioaktive partikler bevægede sig, 
    så kunne flux fortælle os hvor meget radioaktiv masse der var blevet tilføjet til et område, osv. 
    Der er også lidt mere teoretiske anvendelser i fysik i form af bl.a. andet magnetisme. 
    Mange fysiske regler inden for magnetisme kan beskrives i forhold til mængden af 
    flux det magnetiske felt tilføjer til et bestemt område. Alle de her 
    anvendelser kræver for meget baggrundsviden i fysik til at jeg kan vise jer 
    konkrette opgaver, men pointen er bare at flux er en god måde at beskrive/måle 
    mange (primært fysiske) ting på. 
    </p>
    <p class="t">
    Tid til nogle opgaver!
    </p>

