<!DOCTYPE html>


    <p class="t">
    Lad os stille os selv et ret naturligt spørgsmål nu hvor vi er gået i gang med at
    bruge gennemsnittet: Vi ved at gennemsnittet er en <i>approksimation</i>, 
    men <i>hvor god</i> en approksimation er det? Vi ved også at jo flere "runder"
    vi arbejder med, jo bedre bliver denne approksimation. Det er intuitivt, men
    kan vi sætte nogle tal på? Kan vi på en eller anden måde beregne hvornår det
    er "sikkert" at bruge gennemsnittet?
    </p>

    <q-stion 1="2" 2="1" 3="5">
    Tilbage til skateboard. Vi siger at det er ligesom sidste skateboard-opgave:
    _(20_)% af tiden får du _(0_) points, _(15_)% af tiden får du _(3_) points, _(20_)% _(7_) points, 
    _(30_)% af tiden _(9_) points, og _(15_)% af tiden _(10_) points. 
    Vores gennemsnit er nu 
    _($0.2*0+0.15*3+0.2*7+0.3*9+0.15*10 = 6.05_) 
    Nu er mit spørgsmål så: Hvis vi har en helt masse
    runder, hvor mange points er du så <i>i gennemsnit</i>, fra gennemsnittet? 
    Altså, hvad er "gennemsnitsforskellen" til _(6.05_)? 
    <br><br></q-stion>
    <answer-box>
    Den her kan være lidt mærkeligt at fatte/forstå, men selve beregningen er faktisk meget nem. 
    Bassicly: Sig at vi laver en <i>ny</i> stokastisk variabel:
    _($Y = \text{Hvor langt væk er du fra gennemsnittet}_)
    Den har i vores tilfælde _(5_) mulige værdier:
    _($\begin{eqnarray}
    && |6.05 - 0| = 6.05 \\
    && |6.05 - 3| = 3.05 \\
    && |6.05 - 7| = 0.95 \\
    && |6.05 - 9| = 2.95 \\
    && |6.05 - 10| = 3.95
    \end{eqnarray}_)
    Den ene værdi har en sandsynlighed på _(0.2_), 
    den næste på _(0.15_), så _(0.2_), så _(0.3_) og til sidst _(0.15_). 
    Nu finder vi bare gennemsnittet af denne nye stokastiske variabel, da det giver os,
    hvor langt væk vi er fra gennemsnittet <i>i gennemsnittet</i>: 
    _($6.05*0.2+3.05*0.15+0.95*0.2+2.95*0.3+3.95*0.15 = 3.335_) 
    Du er altså <i>i gennemsnittet</i> _(3.335_) points væk fra 
    _(6.05_), som er gennemsnittet. 
    <p class="t">
    Den her værdi fortæller os meget intuitivt hvordan
    dataet "spreder sig ud" omkring gennemsnittet. Jo højere tal, jo mere spredning.
    Gennemsnittet <i>vil</i> blive til en god approksimation efter
    nok runder lige meget hvor meget den spreder sig ud dog: 
    Forskellene vil eventuelt "gå op med hinanden" hvis dataet både
    går til højre og venstre for gennemsnittet. 
    En større spredning betyder bare at det vil
    tage længere tid, og at det vil være en del mere "ustabilt". 
    </p>
    <br></answer-box>

    <!--  -->

    <q-stion 1="2" 2="1" 3="5">
    Lad os sige vi havde et lidt simplere skater-tilfælde: _(35_)% chance får _(1_) point, _(0.65_)% chance for
    _(2_) points. Gennemsnittet her er 
    _($0.35*1+0.65*2 = 1.65_) 
    Vi kan først rigtig bruge det her gennemsnit
    som en approksimation når der er gået en god del runder. 
    Prøv at vurder, på en eller anden måde med et tal,
    hvor meget <i>bedre</i> det er at bruge gennemsnittet som en approksimation efter _(2_) runder, end en
    approksimation efter kun _(1_) runde. 
    <p class="t">
    Den her opgave er lidt tricky. 
    </p>
    <br></q-stion>
    <answer-box>
    Alright, vi skal på en eller anden måde komme frem til ét tal der viser os hvor meget "bedre"
    gennemsnittet er som en approksimation efter _(2_) runder. Her tænker jeg vi kunne arbejde med <i>spredning</i>.
    Spredningen efter _(2_) runder <i>vil</i> værre større end efter _(1_) runde, men det er kun fordi alle
    værdierne også er blevet større (siden vi lægger 2 runder sammen). Det vigtigste er altså ikke
    bare hvor stor spredningen er, men hvor stor den er <i>i forhold til gennemsnittet</i>. Hvis den gennemsnitlige afstand
    fra gennemsnittet kun er _(2_)% større eller mindre end gennemsnittet, så gør det en del mindre skade, end hvis
    det f.eks. er _(53_)% større end gennemsnittet. I den ene kan du fint bruge gennemsnittet som approksimation: I den anden kan du ikke.
    <p class="t">
    Spredningen efter _(1_) runde kan vi regne på præcis samme måde som før:
    _($|1-1.65|*0.35 + |2-1.65|*0.65 = 0.455_)
    Hvilke er _(0.455/1.65=_) _(27_)% af gennemsnittet. Spredningen
    efter _(2_) runder er lidt mere tricky. Der kan ske fire forskellige ting:
    _($\begin{eqnarray} 
    1, & \, 1 & : 2 \\
    1, & \, 2 & : 3 \\
    2, & \, 1 & : 3 \\
    2, & \, 2 & : 4 \\
    \end{eqnarray}_)
    Vi kan regne at de forskellige sandsynligheder her er:
    _($\begin{eqnarray}
    && P(2) = 0.35*0.35 = 0.122 \\
    && P(3) = 0.35*0.65+0.65*0.35 =  0.454 \\
    && P(4) = 0.65*0.65 = 0.422
    \end{eqnarray}_)
    Den forudsagte værdi <i>hvis</i> vi brugte
    gennemsnittet efter to runder ville være
    _(1.65*2=3.3_). Det er denne "estimerede/forudsagte værdi"
    vi skal teste spredningen omkring:
    _($0.122 |2 - 3.3| + 0.454 |3- 3.3| + 0.422 |4-3.3| = 0.591_)
    Hvilke er _(0.591/3.3=_) _(17_)% af den forudsagte værdi. Den procentmæssige
    forskel er altså blevet _(27/17=_) _(1.58_) gange bedre!
    </p>
    <p class="cent">
        *
    </p>
    <p class="t">
    Man kan se at vi kunne fortsætte samme trick med f.eks. _(3_) runder:
    _($\begin{eqnarray} 
    && 1, & 1, & 1 & : 2 \\
    && 1, & 1, & 2 & : 3 \\
    && 1, & 2, & 1 & : 3 \\
    && 2, & 1, & 1 & : 3 \\
    && 1, & 2, & 2 & : 4 \\
    && 2, & 2, & 1 & : 4 \\
    && 2, & 1, & 2 & : 4 \\
    && 2, & 2, & 2 & : 5 \\
    \end{eqnarray}_)
    </p>
    Det bliver bare meget hurtigt, meget avanceret. Vi arbejder endda med en meget, meget simpel stokastisk variabel
    hvor der kun er de to værdier _(1_) og _(2_). Det er det her med at finde de mulige værdier efter flere runder
    der hurtigt bliver tricky, og det var det samme vi skulle gøre i opgaven hvor to skatere dystede mod hinanden.
    Der var det faktisk bare lidt simplere, da de to værdier var _(0_) og enten _(5_) eller _(9_). _(0_) gjorde
    det ret simpelt at arbejde med, da vi let kunne bruge _(\Vec[n,k]_). 
    Det kunne man egentlig også have gjort i vores tilfælde her. 
    I et tilfælde hvor den stokastiske variable har _(3_) eller flere værdier vil
    det blive meget kompliceret dog: Selv får en computer.
    <br><br></answer-box>

    <!--  -->

    <p class="t">
    Det vi er kommet frem til i de to sidste opgaver kaldes for <i>spredning</i>, og det defineres som:
    _($|x_1 - m|*P(x_1) + |x_2-m|*P(x_2) \, + \, ... \, |x_n - m|*P(x_n) _)
    Hvor _(m_) så er gennemsnittet på den stokastiske variabel. Hvis man skal være helt præcis, så kaldes
    det faktisk for <i>varians</i>, og defineres som:
    _($(x_1 - m)^2*P(x_1) + (x_2-m)^2*P(x_2) \, + \, ... \, (x_n - m)^2*P(x_n)_)
    Den første definition her med "spredning" er lidt bare en jeg har fundet på: Det er
    varians man faktisk bruger. 
    Her opløfter man forskellene _(x_i-m_) i anden potens i stedet for at tage 
    deres absolutte værdi. 
    Den primære motivation er at 
    absolutte værdier rent matematisk er et langt større helvede at
    arbejde med end en simpel anden potens. Anden potens gør stadig lidt det samme, da det sørger for at alting 
    bliver positivt; Alting bliver så bare <i>også</i> en del større. Varians har stadig 
    den samme <i>intuitive</i> betydning, og vi kan stadig bruge det til at <i>sammenligne</i>.
    Den har bare mistet den meget <i>præcise</i> betydning spredning havde, og kan ikke rigtig bruges
    til <i>andet</i> end at sammenligne. Jeg anbefaler at du bare bruger spredning, da fordelen
    af varians primært kommer i mere teoretisk matematik.  
    </p>





